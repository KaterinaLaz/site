<h1> Η Scratch ως εκπαιδευτικό εργαλείο </h1>

<h3>Χαρακτηριστικά της Scratch </h3>

   Η Scratch δημιουργήθηκε για εκπαιδευτικούς σκοπούς από το MIT το 2003, είναι μια από τις λεγόμενες Logo γλώσσες προγραμματισμού, όπου οι ενέργειες που έχει επιλέξει ο χρήστης εμφανίζονται στην οθόνη του μέσω γραφικών. Διατίθεται δωρεάν σε πάνω από 60 γλώσσες, γεγονός που την καθιστά προσβάσιμη σε παγκόσμια κλίμακα.
  
   Η γλώσσα αποτελείται από κατανοητές εντολές, όπου κατηγοριοποιούνται σύμφωνα με την λειτουργία τους και η κάθε κατηγορία έχει το δικό της χρώμα. Η συγγραφή του κώδικα γίνετε τοποθετώντας κάθετα τις εντολές στο κεντρικό παράθυρο και τα αποτελέσματα φαίνονται στα αντικείμενα. Ουσιαστικά, το κάθε αντικείμενο έχει το δικό του κώδικα και μπορεί και δρά αυτόνομα από τα αλλά αντικείμενα. Ένα αντικείμενο και το περιβάλλον, που το περικλείει μπορεί να έχει ό,τι μορφή επιθυμεί ο χρήστης. Παρέχεται η δυνατότητα ενσωμάτωσης προϋπαρχόντων ήχων και εικόνων.

   Οι προγραμματιστικές δυνατότητες ποικίλουν καθώς είναι εφικτό να δημιουργηθούν εφαρμογές όπου το αντικείμενο σχηματίζει ένα τετράγωνο στην στην οθόνη του χρήστη μέχρι σύνθετα πολυπλατφορμικά παιχνίδια όπως το Super Mario.    
   
<h3> Η Scratch στην εκπαίδευση </h3>

  Ένας εκπαιδευόμενος ελκύεται από πολυμεσικά εργαλεία και ειδικότερα όταν συνδέονται με την ψυχαγωγία. Το Scratch διαθέτει πολυμεσικό χαρακτήρα, αλλά δίνει και την ευκαιρία στον χρήστη να δημιουργήσει ο ίδιος πολυμεσικές εφαρμογές. 
  
  Η Scratch ικανοποιεί βασικούς διδακτικούς στόχους ενός εκπαιδευτή πληροφορικής. Λόγω της μορφής της γλώσσας και με τις κατάλληλες ασκήσεις ο εκπαιδευόμενος μπορεί να έρθει σε επαφή με την προγραμματιστική λογική και την αλγοριθμική σκέψη. Ο εκπαιδευόμενος μαθαίνει να επιλύει προβλήματα. Εκτός αυτού, μπορεί να δημιουργήσει δικά του σενάρια και παιχνίδια. 
  
  Όμως, η Scratch δεν περιορίζεται μόνο στην εκμάθηση πληροφορικής, αλλά μπορεί να εμπλουτίσει και άλλα μαθήματα. Ακριβώς λόγω του πολυμεσικού της χαρακτήρα μπορεί να χρησιμοποιηθεί στα Μαθηματικά,  Καλλιτεχνικά, Μουσική, ακόμα και μέσω κατάλληλων εφαρμογών θα μπορούσε να γίνει μέσο για μελέτη φυσικών πειραμάτων. 
  
  Αξίζει να σημειωθεί ότι η Scratch είναι συμβατή με Arduino, οπότε η εκπαιδευτική διαδικασία μπορεί να γίνει ακόμα ποιο ενδιαφέρουσα, περίπλοκη και να κεντρίσει εκπαιδευόμενους της τριτοβάθμιας εκπαίδευσης.  
  
  * Πηγές :
  - 1 : [Scratch](https://scratch.mit.edu/about)
  - 2 : [Scratch - Για Εκπαιδευτικούς](https://scratch.mit.edu/educators)
  - 3 : [Wiki - Scratch (programming language)](https://en.wikipedia.org/wiki/Scratch_(programming_language))
  - 4 : [Journal of Education and Future, 2020, Investigation of the Studies on the Use of Scratch Software](https://dergipark.org.tr/en/download/article-file/699888) 
  - 5 : [Σωτηρίου Π. Ρετσίνα,Σεπτέμβριος 2016, Εκπαιδευτική αξιοποίηση του προγραμματιστικού περιβάλλοντος Scratch για τη διδασκαλία μαθημάτων προγραμματισμού και τεχνολογίας στη ΔευτεροβάθμιαΕκπαίδευση](http://nestor.teipel.gr/xmlui/bitstream/handle/123456789/17931/%20%20%20%20%20%20%20%20%20%20%20%20%20%20%20%20%20%20%20%20%20%20%20%20%20%20%20%20%20%20%20%20%20%20%20%20%20%20%20%20%20%20%20%20%20%20%20%20%20%20%20%20%20%20%20%20%20%20%20%20Scratch.pdf?sequence=1)
  - 6 : Βασίλης Ι. Κόμης, 2005, Εκδόσεις Κλειδάριθμος, Εισαγωγή στην Διδακτική της Πληροφορικής, ISBN: 960-209-838-4, Κεφάλαιο 3.4 : Η γλώσσα LOGO στην πρωτοβάθμια εκπαίδευση.
